### **Poznaj standard OpenAPI**

Fundamentem żywej dokumentacji i powszechnie obowiązującym standardem jest dzisiaj [**OpenAPI**](https://www.openapis.org/), czyli sposób na usystematyzowanie i standaryzację interakcji między producentami i konsumentami API.

**OpenAPI**, pierwotnie znane jako **Swagger**, jest specyfikacją powstałą w 2011r., opracowaną w celu opisania interfejsów API dla aplikacji RESTful. Celem tej inicjatywy było stworzenie uniwersalnego formatu, który ułatwiłby projektowanie, budowanie, dokumentowanie oraz korzystanie z interfejsów API.

W dokumentacji zgodnej ze [standardem OpenAPI](https://learn.openapis.org/) znajdziemy:

- aktualnie wspieraną wersję API i metadane serwisu (autora, przeznaczenie, rodzaj usług)
- lokalizację poszczególnych serwerów (testowych, produkcyjnych, pre-produkcyjnych)
- opis endpointów wystawianych w ramach API
- opis metod, jakie wspierają poszczególne endpointy
- opis przyjmowanych parametrów i nagłówków
- opis metod autoryzacji
- opis formatu i typów danych zwracanych z API
- opis przykładowych obiektów, jakie pojawią się w odpowiedzi na zapytanie

Dokumentację zgodną ze standardem OpenAPI możemy rozwijać w formatach JSON i YAML, a jej przykładowy schemat _(schema)_ w obowiązującej wersji 3.0 znajdziesz poniżej. Zauważ, jak przystępny jest to standard - nawet bez wprowadzenia, z łatwością zrozumiesz działanie tego API:

```yaml
openapi: 3.0.0
info:
  title: Platforma szkoleń dla programistów
  description: To API pozwala uzyskiwać informacje o modułach i lekcjach naszych szkoleń
  version: 1.0.0
servers:
  - url: 'https://api.przeprogramowani.pl/courses/v1'
paths:
  /module/{moduleId}:
    get:
      summary: Pobierz szczegóły modułu
      operationId: getModule
      parameters:
        - name: moduleId
          in: path
          required: true
          schema:
            type: string
          description: ID modułu do pobrania
      responses:
        '200':
          description: Odpowiedź ze szczegółami modułu zakończona sukcesem
          content:
            application/json:
              schema:
                $ref: '#/components/schemas/Module'
        '404':
          description: Moduł o wybranym ID nie został znaleziony
  /lesson/{lessonId}:
    get:
      summary: Pobierz szczegóły lekcji
      operationId: getLesson
      parameters:
        - name: lessonId
          in: path
          required: true
          schema:
            type: string
          description: ID lekcji do pobrania
      responses:
        '200':
          description: Odpowiedź ze szczegółami lekcji zakończona sukcesem
          content:
            application/json:
              schema:
                $ref: '#/components/schemas/Lesson'
        '404':
          description: Lekcja o wybranym ID nie została znaleziona
components:
  schemas:
    Module:
      type: object
      properties:
        moduleId:
          type: string
          description: Unikalny identyfikator modułu
        title:
          type: string
          description: Tytuł modułu
        description:
          type: string
          description: Krótki opis zawartości modułu
        lessons:
          type: array
          items:
            $ref: '#/components/schemas/Lesson'
    Lesson:
      type: object
      properties:
        lessonId:
          type: string
          description: Unikalny identyfikator lekcji
        title:
          type: string
          description: Tytuł lekcji
        content:
          type: string
          description: Szczegółowy opis lekcji i poruszanych zagadnień
```

Dokumentację w formacie OpenAPI możesz poznać i rozwijać na dwa sposoby. Pierwszy to zapoznanie się z [oficjalną dokumentacją](https://swagger.io/specification/), która przedstawi ci najważniejsze składowe tego standardu, a drugi to narzędzia, które na podstawie konkretnych danych wejściowych wygenerują ją dla ciebie automatycznie:

- [tsoa](https://tsoa-community.github.io/docs/) - Tworzenie specyfikacji na podstawie dekoratorów TypeScript
- [zod-to-openapi](https://github.com/asteasolutions/zod-to-openapi) - Tworzenie specyfikacji na podstawie schematu danych biblioteki Zod (o tym później)
    
Samo generowanie specyfikacji dotyczy bardziej backendu niż frontendu, więc zainteresowanych zachęcamy do poznania tych narzędzi we własnym zakresie, ale być może zastanawiasz się, jak tego typu dokumentacja przekłada się na pracę na stanowisku frontend developera. W końcu nie znajdziemy tutaj informacji o komponentach, frameworkach czy bibliotekach, z których zbudowana jest twoja aplikacja, więc na ile wnosi ona realną wartość dla nas, frontendowców?

W poniższym filmie zobaczysz jak OpenAPI pomaga łatwiej i szybciej budować klienty http, czyli moduły, dzięki którym z takim API się połączymy:

**📝 Te fragmenty znajdziesz w projekcie examples/module2/lesson3/acme-client oraz openapi-spec**

Podsumowując - dzięki specyfikacji OpenAPI przestajemy tworzyć alternatywną rzeczywistość frontendową, w której opisujemy modele i metody wystawiane przez backend, a trzymamy się źródła prawdy jakim jest plik JSON albo YAML z opisem backendu. Tak jak wspominamy na filmie, pierwsze podejście do generowania klientów realizujemy ręcznie, natomiast w module poświęconym CI/CD zobaczysz, jak pracę z generatorami można automatyzować przez Github Actions.

Przedstawiony na filmie generator znajdziesz tutaj - [https://openapi-generator.tech/](https://openapi-generator.tech/)

### **Ekosystem narzędzi**

Przedstawiony na poprzednim filmie OpenAPI Generator to tylko jeden z wielu przykładów tego, jak wiele zalet przynosi spójny format dokumentowania API.

Ogromną zaletą standardu, jakim jest OpenAPI, jest wytworzony wokół niego ekosystem bibliotek, edytorów i narzędzi, które ten format rozumieją. Twórcy tych rozwiązań mogą skupić się na dowożeniu konkretnych usprawnień na poszczególnych etapach procesu wytwarzania oprogramowania bo wiedzą, że niezależnie od zadania mogą pracować z jednym i tym samym formatem danych o endpointach, metodach i parametrach.

Jednym z takich narzędzi jest **Swagger Editor,** który pozwala przetestować czy nasza specyfikacja może być wykorzystania do utworzenia _live docsów_ opartych o standard OpenAPI.

W ramach ćwiczenia, skopiuj powyższy wycinek dokumentacji i wklej go do edytora na stronie [https://editor.swagger.io/](https://editor.swagger.io/) - przetestuj dokumentację i jej poszczególne sekcje po prawej:

Pozostając w edytorze, spróbuj teraz wprowadzić nowy endpoint służący do dodawania lekcji, wykorzystując poniższy fragment specyfikacji:

```yaml
  /lesson:
    post:
      summary: Dodaje nową lekcję
      operationId: addLesson
      requestBody:
        required: true
        content:
          application/json:
            schema:
              type: object
              required:
                - title
                - description
              properties:
                title:
                  type: string
                  example: 'Wprowadzenie do React'
                description:
                  type: string
                  example: 'Podstawowe pojęcia i pierwsze kroki w React.'
      responses:
        '201':
          description: Lekcja została pomyślnie dodana
          content:
            application/json:
              schema:
                type: object
                properties:
                  id:
                    type: string
                    description: Unikalny identyfikator nowo dodanej lekcji
                    example: '123e4567-e89b-12d3-a456-426614174000'
                  title:
                    type: string
                    example: 'Wprowadzenie do React'
                  description:
                    type: string
                    example: 'Podstawowe pojęcia i pierwsze kroki w React.'
        '400':
          description: Nieprawidłowe żądanie, brakuje tytułu lub opisu
        '500':
          description: Błąd serwera
```

Dzięki tej zmianie twoja dokumentacja powinna się wzbogacić o nową sekcję, a to wszystko bez dopisywania jakiejkolwiek linijki kodu frontendowego:

Jeśli udało ci się zaktualizować podgląd dokumentacji, to możesz teraz przejść do budowania podobnych _live docsów_ w twojej firmie (z naszego doświadczenia, to właśnie frontend developerzy byli przypisywani do tego typu zadań). Niestety, nie wykorzystasz do tego Swagger Editora, który jest usługą online, ale możesz wykorzystać popularną bibliotekę [**swagger-ui**](https://www.npmjs.com/package/swagger-ui), która pomoże ci zbudować identyczną aplikację gotową do wystawienia dla klientów.

Co ciekawe, OpenAPI tak bardzo przyjęło się w ekosystemie aplikacji webowych, że dzisiaj w oparciu o ten format powstają niezależne produkty takie jak [Readme.com](https://readme.com/)…

…czy prezentowane wcześniej ( ) Custom GPTs w ramach ChataGPT, które uczą się obsługi API właśnie na podstawie poznanej przez ciebie specyfikacji:

Jak sam widzisz, OpenAPI to szeroko akceptowany standard dokumentacji, którego powinniśmy nie tylko pobierać integrując się z nowym API, ale też promować, kiedy rozmawiamy ze znajomymi programistami i możemy mieć wpływ na firmową infrastrukturę.

Od teraz, kiedy znajomy backend developer poprosi cię o zbudowanie interaktywnej dokumentacji dla jego serwisu, właściwą odpowiedzią będzie:

- Chętnie to zrobię, ale najpierw podrzuć mi spec w formacie OpenAPI ✅