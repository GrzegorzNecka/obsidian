## Zadania

1. Stwórz komponent `ActiveLink`, który zmienia swój wygląd, gdy odwiedzasz daną podstronę. Powinien przyjmować propsy `className` oraz `activeClassName` – przy czym `activeClassName` musi być zaaplikowany tylko wtedy, gdy dany link jest aktywny. Dodatkowo, aktywny link musi mieć atrybut `aria-current`. Wykorzystaj ten komponent w Navbarze. Dodaj tam dwa linki:
    - `/` z opisem "Home"
    - `/products` z opisem "All"
2. Rozbuduj `ActiveLink` tak, aby korzystał z dobrodziejstw opcji `experimental.typedRoutes`. Oznacza to, że komponent musi być generyczny, a `href` musi mieć typ `Route` z `"next"`.
3. Dodaj w `ActiveLink` opcję częściowego dopasowywania do ścieżki. Przykładowo:

|ścieżka|`href`|`exact`|dopasowanie?|
|---|---|---|---|
|`/products/4`|`/products`|`true`|nie|
|`/products/4`|`/products`|`false`|tak|

4. Zbuduj UI strony pojedynczego produktu. Pamiętaj, aby nazwę produktu zawrzeć w odpowiednim nagłówku (`h1`).
5. Zmodyfikuj stronę z listą produktów tak, aby dane były pobierane z podanego przez nas API. Na razie pobierz tylko pierwsze 20 produktów. Lista powinna być dostępna pod adresem `/products`. Adres API: `https://naszsklep-api.vercel.app/api/products?take=20`
6. Zmodyfikuj stronę pojedynczego produktu tak, aby dane były pobierane z podanego przez nas API. Produkty powinny być dostępne pod dynamicznymi adresami `/product/…id…`. Adres API: `https://naszsklep-api.vercel.app/api/products/…ID…`
7. Dodaj dynamiczne metadane pod SEO poszczególnych produktów. Upewnij się, że opis produktu znajduje się w meta description oraz w treści strony.
8. Stwórz komponent paginacji – powinien wyświetlać linki do poszczególnych stron z produktami, np. `/products/1`, `/products/2` etc. Wykorzystaj wcześniej stworzony komponent `ActiveLink`. Pamiętaj, aby element paginacji miał atrybut `aria-label` zawierający słowo `pagination`. Adres API: `https://naszsklep-api.vercel.app/api/products?take=20&offset=…`
9. Wygeneruj statycznie ścieżki dla wszystkich stron z listą produktów. Pozostaw pojedyncze produkty dynamiczne.

⚠️ **Uwaga**: Jeśli używasz plików `loading.tsx` to pamiętaj, aby znalazł się w nich element z atrybutem `aria-busy="true"`.