
### DigitalOcean

([ref](https://docs.digitalocean.com/tutorials/app-nextjs-deploy/))

Aby zdeployować aplikację Next.js na DigitlOcean zacznijmy od wybrania zakładki _Apps_. Są tutaj dwa możliwe sposoby zdeployowania aplikacji. Możemy to zrobić w trybie `export`, który (jak opisano wcześniej) ma ograniczoną ilość dostępnych funkcjonalności i jest w DigitalOcean dostępny pod nazwą _Static Site_ lub jako tzw. _Web Service_, czyli z procesem Node.js jako serwer i jest to wówczas w pełni funkcjonalna instancja Next.js.

Tryb export sprawdza się idealnie, gdy nasza aplikacja Next.js ma mniej stron lub nie jest dla nas ważny czas budowania aplikacji, który w tym trybie siłą rzeczy będzie dłuższy. W przypadku użycia _Web Service_ serwer Node.js poza statycznymi stronami pozwala nam serwować też strony dynamicznie.

Na pierwszym ekranie możemy wybrać, czy chcemy zdeployować aplikację z repozytorium Git takiego jak GitHub lub GitLab. Po wybraniu dostawcy Git, podobnie jak w Vercel, musimy skonfigurować prawa dostępu do naszych repozytorium. Dobrą zasadą jest zawsze dawać dostęp tylko do tych repozytorium, które aktualnie chcemy zdeployować na danej platformie

![[Pasted image 20240703115510.png]]

W przypadku kiedy nasza aplikacja ma w repozytorium plik `Dockerfile`, DigitalOcean automatycznie to wykryje i zaproponuje nam zbudowanie obrazu Docker z jednoczesnym uruchomieniem.

![[Pasted image 20240703115519.png]]

Zacznijmy od uruchomienia aplikacji Next.js na DigitlaOcean jako _Web Service_, czyli w domyślnym trybie. Po kliknięciu _Edit_, widzimy, że to aplikacja Node.js i proces uruchamiania składa się z dwóch kroków: wykonanie komendy `next build` a następnie `next start`.

![[Pasted image 20240703115601.png]]

Jeśli chcemy zmienić to z Web Service na export, musimy wyedytować `Resource Type` i ustawić to na _Static Site_. Po zapisaniu tego ustawienia, możemy wrócić do poprzedniej strony i przejść ostatecznie do stworzenia tej aplikacji przechodząc jeszcze przez ekran ustawiania zmiennych środowiskowych.

![[Pasted image 20240703115616.png]]

Po chwili nasza aplikacja będzie dostępna online.

Warto zaznaczyć, że DigitalOcean nie wspiera PNPM i dlatego, aby wszystko poprawnie działało musimy wcześniej zainstalować lokalnie zależności przy pomocy `npm install` lub `yarn install` tak, aby wygenerowany został plik `package-lock.json` lub `yarn.lock`.

